---
title: Rediger sprogligt skema for Spørgsmål og svar, og tilføj udtryk i Power BI Desktop
description: Se, hvordan du bruger Power BI Desktop til at redigere det sproglige skema, der bruges af Spørgsmål og svar i Power BI.
author: mohaali
ms.service: powerbi
ms.subservice: powerbi-service
ms.topic: conceptual
ms.date: 10/18/2019
ms.author: mohaali
ms.openlocfilehash: 64a6294ca30901c61928eca068ab4ebbb3d39638
ms.sourcegitcommit: 320d83ab392ded71bfda42c5491acab3d9d357b0
ms.translationtype: HT
ms.contentlocale: da-DK
ms.lasthandoff: 12/10/2019
ms.locfileid: "74958511"
---
# <a name="edit-qa-linguistic-schema-and-add-phrasings-in-power-bi-desktop"></a>Rediger sprogligt skema for Spørgsmål og svar, og tilføj udtryk i Power BI Desktop 
Det er effektivt, når du bruger almindelige udtryk og naturligt sprog til dataforespørgsler. Det er endda endnu mere effektivt, når dine data svarer. Når du stiller et spørgsmål i Spørgsmål og svar i Power BI, forsøger den så vidt muligt at finde det rette svar. Men du kan forbedre svarene og få endnu bedre interaktioner med Spørgsmål og svar. En måde er at redigere det sproglige skema. 

Det hele starter med dine virksomhedsdata.  Jo bedre datamodellen er, jo nemmere er det for brugere at få gode svar. Du kan f.eks. forbedre modellen ved at tilføje et sprogligt skema, der definerer og kategoriserer terminologi og relationer mellem tabel- og kolonnenavne i dit datasæt. Power BI Desktop er det sted, hvor du administrerer dine sproglige skemaer. 

Udarbejdelse af Spørgsmål og svar består af to dele.  For det første er der forberedelsen også kaldet *udformning*.  For det andet skal der stilles spørgsmål, og dataene skal udforskes også kaldet *forbrug*. I nogle firmaer kan medarbejdere, der kaldes *designere af datamodeller*, eller it-administratorer være dem, der samler datasættene, opretter datamodellerne og publicerer datasættene i Power BI.  Nogle andre medarbejdere er dem, der "forbruger" dataene online.  I andre firmaer kan disse roller være kombineret. 

Denne artikel er henvendt til designere af datamodeller, som er de personer, der optimerer datasæt, så de bedst mulige resultater fra Spørgsmål og svar leveres. 

## <a name="what-is-a-linguistic-schema"></a>Hvad er et sprogligt skema?
Et sprogligt skema beskriver begreber og udtryk, som Spørgsmål og svar forstår, for objekter i et datasæt, herunder talemåder, synonymer og udtryk, der er relateret til det pågældende datasæt. Når du importerer eller opretter forbindelse til et datasæt, opretter Power BI et sprogligt skema ud fra strukturen af datasættet. Når du stiller et spørgsmål i Spørgsmål og svar, søges der efter resultater og relationer i dataene for at finde hensigten med dit spørgsmål. Der søges f.eks. efter navneord, verber, adjektiver, udtryk og andre elementer. Og der søges efter relationer, f.eks. hvilke kolonner der er objekter for et verbum. 

Du kender sikkert ordklasser (hvis ikke, kan du se nedenfor), men *udtryk* er måske et nyt begreb.  Et udtryk er den måde, du taler om (eller *udtrykker*) relationerne mellem ting på. Hvis du vil beskrive relationen mellem kunder og produkter, kan du f.eks. sige "kunder køber produkter". Eller du kan beskrive relationen mellem kunder og alder ved at sige "alder angiver, hvor gamle kunder er". Eller du kan beskrive relationen mellem kunder og telefonnumre ved bare at sige "kunder har telefonnumre".

Disse udtryk findes i mange former og størrelser. Nogle svarer direkte til relationer i datamodellen. Nogle er relateret til kolonner med de tabeller, der indeholder dem. Andre relaterer flere tabeller og kolonner sammen i komplekse relationer. Under alle omstændigheder beskriver de, hvordan ting er relateret til hinanden, i almindelige vendinger.

Sproglige skemaer gemmes i .yaml-format. Dette format er relateret til det populære JSON-format, men giver en mere fleksibel og læsevenlig syntaks. Sproglige skemaer kan redigeres, eksporteres og importeres til Power BI Desktop.

## <a name="prerequisites"></a>Forudsætninger

- Hvis du ikke allerede har læst artiklen om, [hvordan du forbedrer din datamodel for Spørgsmål og svar](q-and-a-best-practices.md), er det måske en god ide at læse den først. Den indeholder flere tip til, hvordan du designer og forbedrer din datamodel, og et vigtigt afsnit om tilføjelse af synonymer.  
- Download prøven på [.yaml- og .pbix-filer](https://go.microsoft.com/fwlink/?linkid=871858).   
- Installér en .yaml-fileditor. Vi anbefaler [Visual Studio Code](https://code.visualstudio.com/).

### <a name="set-up-an-editor-for-yaml-files"></a>Konfigurer en editor til .yaml-filer
Det anbefales, at du bruger Visual Studio Code til at redigere .yaml-filer med et sprogligt skema. Visual Studio Code omfatter understøttelse af .yaml-filer helt fra starten og kan udvides til specifikt at validere det sproglige skemaformat af Power BI.
1. Installér [Visual Studio Code](https://code.visualstudio.com/).    

2. Vælg prøven på det sproglige skema, du gemte tidligere: [.yaml-fil](https://go.microsoft.com/fwlink/?linkid=871858) (SummerOlympics.lsdl.yaml).    
4. Vælg **Visual Studio Code** og **Brug altid denne app til at åbne .yaml-filer**.

    ![Hvordan vil du åbne denne fil](media/q-and-a-tooling-advanced/power-bi-visual-code.png)

4. I Visual Studio Code skal du installere udvidelsen YAML Support by Red Hat.    
    a. Vælg fanen **Udvidelser** (den sidste til venstre) eller Ctrl + Skift + X.    
    ![udvidelsesikon](media/q-and-a-tooling-advanced/power-bi-extensions.png)    
    b. Søg efter "yaml", og vælg **YAML Support by Red Hat** på listen.    
    c. Vælg **Installér > Genindlæs**.


## <a name="working-with-linguistic-schemas"></a>Arbejd med sproglige skemaer

Der er to måder at arbejde med sproglige skemaer på. Den ene er at redigere, importere og eksportere .yaml-filen fra båndet i Power BI Desktop. Denne måde er beskrevet i Power BI artiklen [Oplevelse med værktøjer til Spørgsmål og svar](q-and-a-tooling-intro.md). Du behøver ikke at åbne .yaml-filen for at forbedre Spørgsmål og svar. 

Den anden måde er at redigere et sprogligt skema ved at eksportere og redigere .yaml-filen direkte.  Når du redigerer en .yaml-fil med et sprogligt skema, koder du kolonner i tabellen som forskellige grammatiske elementer og definerer ord, som en kollega måske ville bruge til at stille et spørgsmål. Du kan for eksempel angive de kolonner, der er emnet og objektet for verbet. Du kan tilføje alternative ord, som kolleger kan bruge til at referere til tabeller, kolonner og målinger i din model. 

![Prøve på .yaml-fil med sprogligt skema](media/q-and-a-tooling-advanced/power-bi-linguistic-schema.png)

Før du kan redigere et sprogligt skema, skal du åbne (eksportere) det fra Power BI Desktop. Når du gemmer .yaml-filen på den samme placering igen, anses det for at være en import.  Men du kan også importere andre .yaml-filer i stedet.  Hvis du f.eks. har et lignende datasæt, og du allerede har lagt en masse arbejde i at tilføje ordklasser, identificere relationer, oprette udtryk og oprette synonymer, du kan bruge denne .yaml-fil i en anden Power BI Desktop-fil. 

I Spørgsmål og svar bruges alle disse oplysninger sammen med de udvidelser, du opretter, for at give bedre svar, automatisk fuldførelse og en oversigt over spørgsmålene.

## <a name="edit-a-linguistic-schema"></a>Rediger et sprogligt skema
Første gang du eksporterer dit sproglige skema fra Power BI Desktop, genereres det meste af eller alt indholdet i filen automatisk af Spørgsmål og svar-programmet. Disse genererede enheder, ord (synonymer), relationer og vendinger er angivet med mærket **Tilstand: Genereret**. De er inkluderet i filen primært til orientering, men kan være et nyttigt startpunkt for dine egne ændringer. 

> [!NOTE]
> Prøven på .yaml-filen, der er inkluderet i dette selvstudium, indeholder ikke mærkerne **Tilstand: Genereret** eller **Tilstand: Slettet**, da den blev genereret specielt til dette selvstudium. Hvis du vil se disse koder, skal du åbne en uredigeret .pbix-fil i relationsvisningen og eksportere det sproglige skema.

![YAML, der viser Tilstand: genereret](media/q-and-a-tooling-advanced/power-bi-generated-state.png)

Når du importerer din sproglige skemafil tilbage til Power BI Desktop, ignoreres alt, der er markeret med mærket **Tilstand: Genereret** ignoreres, og den regenereres senere. Hvis du vil ændre noget genereret indhold, skal du fjerne det tilsvarende mærke **Tilstand: Genereret** også. Hvis du ligeledes vil fjerne noget genereret indhold, skal du ændre mærket **Tilstand: Genereret** til **Tilstand: Slettet**, så det ikke regenereres, når du importerer filen med dit sproglige skema.

### <a name="export-then-import-a-yaml-file"></a>Eksportér og importér derefter en .yaml-fil

1. Åbn datasættet i Modelvisning i Power BI Desktop. 
2. På fanen **Udformning** skal du vælge **Sprogligt skema** > **Eksportér sprogligt skema**.
3. Gem det. Filnavnet slutter med .lsdl.yaml.
4. Åbn den i Visual Code eller en anden editor.
4. I Modelvisning i Power BI Desktop skal du på fanen **Udformning** vælge **Sprogligt skema** > **Importér sprogligt skema**. 
6. Naviger til den placering, hvor du gemte den redigerede .yaml-fil, og vælg den. Du får en meddelelse om, at .yaml-filen med det sproglige skema er importeret.

    ![Meddelelse om fuldførelse](media/q-and-a-tooling-advanced/power-bi-success.png)

## <a name="phrasings-in-the-linguistic-schema"></a>Føj udtryk til det sproglige skema
Et udtryk er den måde, du taler om (eller "udtrykker") relationerne mellem ting på. Hvis du vil beskrive relationen mellem kunder og produkter, kan du f.eks. sige "kunder køber produkter".

## <a name="where-do-phrasings-come-from"></a>Hvor stammer udtryk fra?
Power BI føjer automatisk mange simple udtryk til det sproglige skema baseret på modellens struktur og visse gæt ud fra kolonnenavne. Eksempel:
- De fleste kolonner er relateret til den tabel, der indeholder dem, med et enkelt udtryk, f.eks. "produkter har beskrivelser".
- Modelrelationer resulterer i standardudtryk for begge retninger i relationen, f.eks. "ordrer har produkter" og "produkter har ordrer".
- Nogle modelrelationer kan ud fra deres kolonnenavne få et mere komplekst standardudtryk, f.eks. "ordrer leveres til byer".

Dine brugere taler dog om ting på mange forskellige måder, som Spørgsmål og svar ikke kan gætte. Det kan derfor være en god idé at tilføje dine egne udtryk manuelt.

## <a name="why-add-phrasings"></a>Hvorfor skal man tilføje udtryk?
Den første grund til, at du skal tilføje et udtryk er, at du skal definere et nyt begreb. Hvis du f.eks. vil kunne sige "vis de ældste kunder", skal du først lære Spørgsmål og svar, hvad du mener med "gamle". Det kan du gøre ved at tilføje udtrykket "alder angiver, hvor gamle kunder er".

Den anden årsag til, at du skal tilføje et udtryk er, at du skal undgå tvetydigheder. Det bliver først et problem for søgning efter grundlæggende nøgleord, når ord har mere end én betydning. "Flyafgange til Chicago" betyder f.eks. ikke det samme som "flyafgange fra Chicago". Men Spørgsmål og svar ved ikke, hvilket udtryk du mener, medmindre du tilføjer udtrykkene "flyrejser er fra afgangsbyer" og "flyrejser er til ankomstbyer". På samme måde kan forskellen mellem "biler, som John har solgt til Mary" og "biler, som John har købt fra Mary" kun forstås, når du har tilføjet udtrykkene "kunder køber biler fra medarbejdere" og "medarbejdere sælger biler til kunder".

Den sidste grund til, at du skal tilføje et udtryk, er for at forbedre tilpasninger. I stedet for at Spørgsmål og svar skal gentage dit udtryk "Vis kunderne og deres produkter", ville det være mere tydeligt, hvis der blev sagt "Vis kunderne og de produkter, de har købt" eller "Vis kunderne og de produkter, de har gennemset", afhængigt af hvordan spørgsmålet blev forstået. Hvis der tilføjes brugerdefinerede udtryk, kan tilpasningerne være mere eksplicitte og entydige.


## <a name="kinds-of-phrasings"></a>Typer af udtryk
For at forstå de forskellige former for udtryk skal du først huske et par helt grundlæggende grammatiske begreber:
- Et *navneord* er en person, et sted eller en ting. 
    Eksempler: bil, teenager, Martin, kondensator
- Et *verbum* er en handling eller en tilstandsbeskrivelse. 
    Eksempler: ruge, sprænge, sluge og skubbe
- Et *adjektiv* er et beskrivende ord, der lægger sig til et navneord. 
    Eksempler: stærk, magisk, gylden, stjålet
- En *præposition* er et ord, der bruges før et substantiv for at relatere det til det forrige substantiv, verbum eller adjektiv   Eksempler: af, for, på, fra
-  En *attribut* er en kvalitet eller funktion for noget.
-  Et *navn* er et eller flere ord, som en person, et dyr, et sted eller en ting kaldes eller refereres til.   


### <a name="attribute-phrasings"></a>Attributudtryk
Attributudtryk er arbejdshesten i forbindelse med Spørgsmål og svar, og de bruges, når én ting fungerer som attribut for en anden ting. De er simple, enkle og udfører det hårde arbejde, når du ikke har defineret et mere detaljeret udtryk. Attributudtryk beskrives ved hjælp af det grundlæggende verbum "har" ("produkter har kategorier" og "værtslande har værtsbyer"). De tillader også automatisk spørgsmål med forholdsordene "af" og "på" ("kategorier for produkter", "ordrer på produkter") og possessive ("Mine ordrer"). Attributudtryk bruges i spørgsmål som:

- Hvilke kunder har ordrer?
- Vis værtsbyer efter land i stigende rækkefølge
- Vis ordrer, der har chai
- Vis kunder med ordrer
- Hvad er kategorien for de enkelte produkter?
- Tæl Robert Kings ordrer    

Power BI opretter de fleste af de attributudtryk, der skal bruges i din model, afhængigt af indhold i tabel/kolonne og modelrelationer. Du behøver normalt ikke at oprette dem selv.
Her er et eksempel på, hvordan et attributudtryk ser ud i det sproglige skema:

```json
product_has_category:
  Binding: {Table: Products}
  Phrasings:
  - Attribute: {Subject: product, Object: product.category}
```
 
### <a name="name-phrasings"></a>Navneudtryk
Navneudtryk er praktiske, hvis din datamodel har en tabel, der indeholder navngivne objekter, f.eks. sportsudøveres navne og kunders navne. Udtrykket "produktnavne er navne på produkter" er f.eks. nødvendigt for at kunne bruge produktnavne i spørgsmål. Navneudtryk muliggør også "hedder" som et verbum (f.eks. "Oplist kunder, der hedder John Smith"). Det er dog vigtigt, at en navneværdi henviser til en bestemt tabelrække, når udtrykket bruges sammen med andre udtryk. I "Kunder, der har købt chai" kan Spørgsmål og svar f.eks. se, at værdien "chai" henviser til hele rækken i produkttabellen og ikke kun til en værdi i kolonnen med produktnavn. Navneudtryk bruges i spørgsmål som:    
- Hvilke medarbejdere hedder Robert King
- Hvem hedder Ernst Handel
- Fernand De Montignys sport
- Antal sportsudøvere kaldet Mary
- Hvad købte Robert King?

Hvis du har brugt en fornuftig navngivningskonvention for kolonnerne i din model (f.eks. "Navn" eller "Produktnavn" i stedet for "Prdna"), opretter Power BI automatisk de fleste af de navneudtryk, der skal bruges i din model, så du normalt ikke behøver at oprette dem selv.

Her er et eksempel på, hvordan et navneudtryk ser ud i det sproglige skema:

```json
employee_has_name:
  Binding: {Table: Employees}
  Phrasings:
  - Name:
      Subject: employee
      Name: employee.name
```

 
### <a name="adjective-phrasings"></a>Adjektivudtryk
Adjektivudtryk definerer nye adjektiver, der bruges til at beskrive ting i modellen. Udtrykket "Tilfredse kunder er kunder, der giver en bedømmelse over 6" er nødvendigt for at stille spørgsmål som "Vis tilfredse kunder i Des Moines". Der er flere former for adjektivudtryk, som kan bruges i forskellige situationer.

*Simple adjektivudtryk* definerer et nyt adjektiv på baggrund af en betingelse, f.eks. "udgåede produkter er produkter, hvor status = U". Simple adjektivudtryk bruges i spørgsmål som:
- Hvilke produkter er udgået?
- Liste over udgåede produkter
- Vis vindere af guldmedaljer
- Produkter, der er i restordre

Her er et eksempel på, hvordan et simpelt adjektivudtryk ser ud i det sproglige skema:

product_is_discontinued:

```json
Binding: {Table: Products}
  Conditions:
  - Target: product.discontinued
    Operator: Equals
    Value: true
  Phrasings:
  - Adjective:
      Subject: product
      Adjectives: [discontinued]
```

*Adjektivudtryk til måling* definerer et nyt adjektiv på baggrund af en numerisk værdi, der angiver det omfang, som adjektivet gælder for, f.eks. "længder angiver, hvor lang floder er" og "små lande/områder har små landområder". Adjektivudtryk til måling bruges i spørgsmål som:
- Vis lange floder
- Hvilke floder er de længste?
- Angiv de mindste lande/områder, der vandt guld i basketball
- Hvor lang er Rio Grande?

Her er et eksempel på, hvordan et adjektivudtryk til måling ser ud i det sproglige skema:

river_has_length:

 ```json
Binding: {Table: Rivers}
  Phrasings:
  - Adjective:
      Subject: river
      Adjectives: [long]
      Antonyms: [short]
      Measurement: river.length
```

*Dynamiske adjektivudtryk* definerer et sæt nye adjektiver på baggrund af værdier i en kolonne i modellen, f.eks. "farver beskriver produkter" og "begivenheder har begivenheder for mænd/kvinder". Dynamiske adjektivudtryk bruges i spørgsmål som:
- Vis de røde produkter
- Hvilke produkter er grønne?
- Vis skatingbegivenheder for kvinder
- Antal problemer, der er aktive

Her er et eksempel på, hvordan et dynamisk adjektivudtryk ser ud i det sproglige skema:

product_has_color:
```json
Binding: {Table: Products}
  Phrasings:
  - DynamicAdjective:
      Subject: product
      Adjective: product.color
```

 
### <a name="noun-phrasings"></a>Navneordsudtryk
Navneordsudtryk definerer nye navneord, der beskriver undersæt af ting i modellen. De indeholder ofte en form for modelspecifik måling eller betingelse. Til vores model for de Olympiske Lege kan vi f.eks. tilføje udtryk, der adskiller mestre fra medaljemodtagere, boldsport fra vandsport, holdsport fra enkeltmandssport, alderskategorier for sportsudøvere (teenagere, voksne, ældre) osv. Til vores filmdatabase kan vi tilføje navneordsudtryk for "fiaskoer er film, hvor nettofortjenesten er under 0", så vi kan stille spørgsmål som "antal fiaskoer pr. år". Der er to former for navneordsudtryk, som kan bruges i forskellige situationer.

*Simple navneordsudtryk* definerer et nyt navneord på baggrund af en betingelse, f.eks. "kontraktansatte er medarbejdere, hvor fuld tid = falsk" og "mester er en sportsudøver, hvor antallet af medaljer er større end 5". Simple navneordsudtryk bruges i spørgsmål som:

- Hvilke medarbejdere er kontraktansatte?
- Antal kontraktansatte i Portland
- Hvor mange mestre 2016

Her er et eksempel på, hvordan et simpelt substantivudtryk ser ud i det sproglige skema:

employee_is_contractor:

```json
Binding: {Table: Employees}
  Conditions:
  - Target: employee.full_time
    Operator: Equals
    Value: false
  Phrasings:
  - Noun:
      Subject: employee
      Nouns: [contractor]
```

*Dynamiske navneordsudtryk* definerer et sæt nye navneord på baggrund af værdier i en kolonne i modellen, f.eks. "job definerer undersæt af medarbejdere". Dynamiske navneordsudtryk bruges i spørgsmål som:

- Vis kassererne i Chicago
- Hvilke medarbejdere er kaffesælgere?
- Vis dommerne i 1992

Her er et eksempel på, hvordan et dynamisk navneordsudtryk ser ud i det sproglige skema: employee_has_job:

 ```json
Binding: {Table: Employees}
  Phrasings:
  - DynamicNoun:
      Subject: employee
      Noun: employee.job
```

### <a name="preposition-phrasings"></a>Forholdsordsudtryk
Forholdsordsudtryk bruges til at beskrive, hvordan ting i din model er relateret via forholdsord. Udtrykket "byer er i lande" giver f.eks. en bedre forståelse af spørgsmål som "antal byer i Washington". Nogle forholdsordsudtryk oprettes automatisk, når en kolonne genkendes som en geografisk enhed. Forholdsordsudtryk bruges i spørgsmål som:

- Tæl kunderne i New York
- Vis bøgerne om sprogvidenskab
- Hvilken by er Robert King i?
- Hvor mange bøger er skrevet af Stephen Pinker?
 
Her er et eksempel på, hvordan et forholdsordsudtryk ser ud i det sproglige skema: customers_are_in_cities:

 ```json
Binding: {Table: Customers}
  Phrasings:
  - Preposition:
      Subject: customer
      Prepositions: [in]
      Object: customer.city
```

 
### <a name="verb-phrasings"></a>Verbaludtryk
Verbale udtryk bruges til at beskrive, hvordan ting i din model er relateret via verber. Udtrykket "kunder køber produkter" giver f.eks. en bedre forståelse af spørgsmål som "hvem har købt ost?" og "hvad har John købt?" Verbale udtryk er den mest fleksible af alle former for udtryk og relaterer ofte mere end to ting til hinanden som i "medarbejdere sælger produkter til kunder". Verbale udtryk bruges i disse typer spørgsmål:

- Hvem har solgt hvad til hvem?
- Hvilken medarbejder har solgt chai til John?
- Til hvor mange kunder er der solgt chai af Mary?
- Vis de produkter, som Mary har solgt til John.
- Hvilke udgåede produkter blev solgt til Chicago-kunder af Boston-medarbejdere?

Verbale udtryk kan også indeholde forholdsordsudtryk, så fleksibiliteten bliver endnu større, som i "sportsudøvere vinder medaljer i konkurrencer" eller "kunder får refusioner for produkter". Verbale udtryk med forholdsordsudtryk bruges i spørgsmål som f.eks.:

- Hvor mange sportsudøvere har vundet en guldmedalje til mesterskaberne for gymnaster?
- Hvilke kunder modtog en refusion for ost?
- I hvilken konkurrence vandt Danell Leyva en bronzemedalje?

Nogle verbale udtryk oprettes automatisk, når en kolonne genkendes som en kolonne, der både indeholder et verbum og et forholdsord.

Dette er et eksempel på, hvordan et verbalt udtryk ser ud i det sproglige skema: customers_buy_products_from_salespeople:

```json
Binding: {Table: Orders}
  Phrasings:
  - Verb:
      Subject: customer
      Verbs: [buy, purchase]
      Object: product
      PrepositionalPhrases:
      - Prepositions: [from]
        Object: salesperson
```

### <a name="relationships-with-multiple-phrasings"></a>Relationer med flere udtryk
Ofte kan en enkelt relation beskrives på mere end én måde. En enkelt relation kan i så fald have mere end ét udtryk. Ofte har relationen mellem en tabelenhed og en kolonneenhed både et attributudtryk og et andet udtryk. I relationen mellem kunde og kundenavn skal du f.eks. både have et attributudtryk (f.eks. "kunder har navne") og et navneudtryk (f.eks. "kundenavne er navne på kunder"), så du kan stille begge typer spørgsmål.

Dette er et eksempel på, hvordan en relation mellem to udtryk ser ud i det sproglige skema: customer_has_name:

  ```json
Binding: {Table: Customers}
  Phrasings:
    - Attribute: {Subject: customer, Object: customer.name}
    - Name:
        Subject: customer
        Object: customer.name
```

Et andet eksempel ville være at føje de alternative udtryk "medarbejdere sælger produkter til kunder" til relationen "kunder køber produkter fra medarbejdere". Bemærk, at du ikke behøver at tilføje variationer som "medarbejdere sælger produkter *til kunder*" eller "produkter sælges til kunder *af medarbejdere*", da variationerne "af" og "til" af subjektet og det indirekte objekt automatisk kan udledes af Spørgsmål og svar.

## <a name="considerations-and-troubleshooting"></a>Overvejelser og fejlfinding
Hvis du foretager en ændring af en. lsdl.yaml-fil, der ikke stemmer overens med formatet i det sproglige skema, kan du nu se følgende fejl i valideringer, der angiver problemer: 

![yamlfilen viser fejl](media/q-and-a-tooling-advanced/power-bi-yaml-errors.png)

Har du flere spørgsmål? [Prøv at spørge Power BI-community'et](https://community.powerbi.com/)
