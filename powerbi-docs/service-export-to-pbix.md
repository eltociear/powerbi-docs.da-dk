---
title: Download en rapport fra Power BI-tjenesten til Power BI Desktop (prøveversion)
description: Download en rapport fra Power BI-tjenesten til en Power BI Desktop-fil
author: maggiesMSFT
ms.reviewer: ''
ms.service: powerbi
ms.subservice: powerbi-service
ms.topic: conceptual
ms.date: 04/01/2020
ms.author: maggies
LocalizationGroup: Reports
ms.openlocfilehash: 15a4d88ac9de5d50caeb975afa8ad1758246031f
ms.sourcegitcommit: 7aa0136f93f88516f97ddd8031ccac5d07863b92
ms.translationtype: HT
ms.contentlocale: da-DK
ms.lasthandoff: 05/05/2020
ms.locfileid: "80551074"
---
# <a name="download-a-report-from-the-power-bi-service-to-power-bi-desktop-preview"></a>Download en rapport fra Power BI-tjenesten til Power BI Desktop (prøveversion)
I Power BI Desktop kan du publicere en rapport (en *.pbix*-fil) fra din lokale computer til Power BI-tjenesten. Power BI-rapporter kan også gå i den modsatte retning: Du kan downloade en rapport fra Power BI-tjenesten til Power BI Desktop. Filtypenavnet for en Power BI-rapport er i begge tilfælde .pbix.

Der er et par begrænsninger og overvejelser, du skal være opmærksom på, som behandles i afsnittet [Overvejelser og fejlfinding](#considerations-and-troubleshooting) i denne artikel.

![Rullelisten Filer](media/service-export-to-pbix/power-bi-file-export.png)

## <a name="download-the-report-as-a-pbix-file"></a>Download rapporten som en .pbix-fil

Du kan kun downloade rapporter, [der er oprettet med Power BI Desktop](/learn/modules/publish-share-power-bi/2-publish-reports) efter den 23. november 2016 og opdateret siden da. Hvis den var oprettet før da, er menuindstillingen **Download rapport** nedtonet i Power BI-tjenesten.

Følg disse trin for at downloade .pbix-filen:

1. Åbn den rapport, du vil downloade, i [Redigeringsvisning](https://docs.microsoft.com/power-bi/service-interact-with-a-report-in-editing-view) i Power BI-tjenesten.

2. Vælg **Filer > Download rapport** i den øverste navigationsrude.
   
3. Mens rapporten downloades, vises statussen på et statusbanner. Når filen er klar, bliver du spurgt, hvor du vil gemme .pbix-filen. Standardnavnet på filen matcher titlen på rapporten.
   
4. Hvis du ikke allerede har gjort det, så skal du [installere Power BI Desktop](desktop-get-the-desktop.md) og derefter åbne .pbix-filen i Power BI Desktop.
   
    Når du åbner rapporten i Power BI Desktop, vises der muligvis en advarsel om, at visse funktioner, der er tilgængelige i rapporten i Power BI-tjenesten, muligvis ikke er tilgængelige i Power BI Desktop.
   
    ![Advarselsdialogboks](media/service-export-to-pbix/power-bi-export-to-pbix_2.png)

5. Rapporteditoren i Power BI Desktop og rapporteditoren i Power BI-tjenesten ligner hinanden.  
   
    ![Power BI Desktop-rapporteditor](media/service-export-to-pbix/power-bi-desktop.png)

## <a name="considerations-and-troubleshooting"></a>Overvejelser og fejlfinding
Der er nogle få vigtige overvejelser og begrænsninger knyttet til download af en .pbix-fil fra Power BI-tjenesten.

* Hvis du vil downloade filen, skal du have adgang til at redigere rapporten.
* Rapporten skal være oprettet ved hjælp af Power BI Desktop og være *publiceret* i Power BI-tjenesten, eller .pbix-filen skal være *uploadet* til Power BI-tjenesten.
* Rapporter skal være publiceret eller opdateret efter 23. november 2016. Rapporter, der er publiceret tidligere, kan ikke downloades.
* Denne funktion fungerer ikke sammen med rapporter og indholdspakker, der oprindeligt er oprettet i Power BI-tjenesten.
* Du skal altid bruge den nyeste version af Power BI Desktop, når du åbner downloadede filer. Downloadede .pbix-filer åbnes muligvis ikke i versioner af Power BI Desktop, der ikke er de nyeste.
* Hvis administratoren har deaktiveret muligheden for at downloade data, er denne funktion ikke synlig i Power BI-tjenesten.
* Datasæt med trinvis opdatering kan ikke downloades til en .pbix-fil.
* Hvis du opretter en Power BI-rapport, der er baseret på et datasæt i ét arbejdsområde og publicerer den i et andet arbejdsområde, kan du og dine brugere ikke downloade den. Overførselsfunktionen understøttes i øjeblikket ikke i dette scenarie.

## <a name="next-steps"></a>Næste trin
Se videoen **Guy in a Cube** om denne funktion, den varer ét minut:

<iframe width="560" height="315" src="https://www.youtube.com/embed/ymWqU5jiUl0" frameborder="0" allowfullscreen></iframe>

Her er nogle flere artikler, der kan hjælpe dig med at lære at bruge Power BI-tjenesten:

* [Rapporter i Power BI](consumer/end-user-reports.md)
* [Grundlæggende begreber for designere i Power BI-tjenesten](service-basic-concepts.md)

Når du har installeret Power BI Desktop, kan du se følgende artikel for at få hjælp til at komme i gang hurtigt:

* [Introduktion til Power BI Desktop](desktop-getting-started.md)

Har du flere spørgsmål? [Prøv at spørge Power BI-community'et](https://community.powerbi.com/).

