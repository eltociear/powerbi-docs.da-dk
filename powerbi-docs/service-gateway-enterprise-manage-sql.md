---
title: Administrer din datakilde – SQL
description: Sådan administrerer du en datagateway i det lokale miljø samt de datakilder, der hører til denne gateway.
author: mgblythe
manager: kfile
ms.reviewer: ''
ms.service: powerbi
ms.subservice: powerbi-gateways
ms.topic: conceptual
ms.date: 07/15/2019
ms.author: mblythe
LocalizationGroup: Gateways
ms.openlocfilehash: ca8cf2e9c20f2efb4fe4b9f80a936ba887cccc93
ms.sourcegitcommit: 9665bdabce3bfc31f68dd8256b135bfd56f60589
ms.translationtype: HT
ms.contentlocale: da-DK
ms.lasthandoff: 08/06/2019
ms.locfileid: "68832381"
---
# <a name="manage-your-data-source---sql-server"></a>Administrer din datakilde – SQL Server

[!INCLUDE [gateway-rewrite](includes/gateway-rewrite.md)]

Når du har [installeret datagatewayen i det lokale miljø](/data-integration/gateway/service-gateway-install), kan du [tilføje datakilder](service-gateway-data-sources.md#add-a-data-source), der kan bruges sammen med gatewayen. Denne artikel indeholder oplysninger om, hvordan du arbejder med gateways og SQL Server-datakilder, der enten bruges til planlagte opdateringer eller DirectQuery.

## <a name="add-a-data-source"></a>Tilføj en datakilde

Du kan finde flere oplysninger om, hvordan du tilføjer en datakilde i [Tilføj en datakilde](service-gateway-data-sources.md#add-a-data-source). Under **Datakildetype** skal du vælge **SQL Server**.

![Vælg SQL Server-datakilden](media/service-gateway-enterprise-manage-sql/datasourcesettings2.png)

> [!NOTE]
> Når du bruger DirectQuery, understøtter gatewayen kun **SQL Server 2012 SP1** og efterfølgende versioner.

Udfyld derefter oplysningerne om datakilden, herunder **Server** og **Database**. 

Under **Godkendelsesmetode** skal du vælge enten **Windows**  eller **Basic**. Vælg **Basic**, hvis du har planer om at bruge SQL-godkendelse i stedet for Windows-godkendelse. Angiv derefter de legitimationsoplysninger, der skal bruges til denne datakilde.

> [!NOTE]
> Alle forespørgsler til datakilden kører ved hjælp af disse legitimationsoplysninger, medmindre Kerberos SSO (enkeltlogon) er konfigureret og aktiveret for datakilden. Med SSO bruges de gemte legitimationsoplysninger i forbindelse med import af datasæt, men den aktuelle Power BI-bruger bruges til DirectQuery-datasæt for at udføre forespørgslerne ved hjælp af SSO. Hvis du vil have mere at vide om, hvor legitimationsoplysningerne gemmes, skal du se [Lagring af krypterede legitimationsoplysninger i cloudmiljøet](service-gateway-data-sources.md#store-encrypted-credentials-in-the-cloud). Eller se artiklen, hvori det beskrives, hvordan du [bruger Kerberos til SSO (enkeltlogon) fra Power BI i forbindelse med datakilder i det lokale miljø](service-gateway-sso-kerberos.md).

![Angivelse af indstillinger for datakilden](media/service-gateway-enterprise-manage-sql/datasourcesettings3.png)

Når du har udfyldt alt, skal du vælge **Tilføj**. Du kan nu bruge denne datakilde til planlagt opdatering eller DirectQuery mod en SQL Server, der er i det lokale miljø. Du får vist *Forbindelsen blev oprettet*, hvis det lykkes.

![Visning af forbindelsesstatus](media/service-gateway-enterprise-manage-sql/datasourcesettings4.png)

### <a name="advanced-settings"></a>Avancerede indstillinger

Du kan eventuelt konfigurere niveauet for beskyttelse af personlige oplysninger for datakilden. Denne indstilling styrer, hvordan data kan kombineres. Det bruges kun for planlagte opdateringer. Indstillingen for beskyttelse af personlige oplysninger gælder ikke for DirectQuery. Hvis du vil vide mere om niveauer for beskyttelse af personlige oplysninger, skal du se [Niveauer for beskyttelse af personlige oplysninger (Power Query)](https://support.office.com/article/Privacy-levels-Power-Query-CC3EDE4D-359E-4B28-BC72-9BEE7900B540).

![Angivelse af niveauet for beskyttelse af personlige oplysninger](media/service-gateway-enterprise-manage-sql/datasourcesettings9.png)

## <a name="use-the-data-source"></a>Brug datakilden

Når du opretter datakilden, er den tilgængelig til brug med enten DirectQuery-forbindelser eller via en planlagt opdatering.

> [!NOTE]
> Server- og databasenavne skal matche mellem Power BI Desktop og datakilden i datagatewayen i det lokale miljø.

Linket mellem dit datasæt og datakilden i gatewayen er baseret på dit servernavn og databasenavn. Disse navne skal være ens. Hvis du f.eks. angiver en IP-adresse for servernavnet i Power BI Desktop, skal du bruge IP-adressen for datakilden i konfigurationen af gatewayen. Hvis du bruger *SERVER\INSTANCE* i Power BI Desktop, skal du også bruge det i den datakilde, der er konfigureret for gatewayen.

Dette krav gælder både for DirectQuery og planlagt opdatering.

### <a name="use-the-data-source-with-directquery-connections"></a>Brug datakilden med DirectQuery-forbindelser

Sørg for, at servernavnet og databasenavnet matcher mellem Power BI Desktop og den konfigurerede datakilde for gatewayen. Du skal også at sørge for, at din bruger er angivet under fanen **Brugere** i datakilden for at kunne udgive DirectQuery-datasæt. Valget til DirectQuery sker i Power BI Desktop, når du importerer data første gang. Du kan finde flere oplysninger om, hvordan du bruger DirectQuery under [Brug DirectQuery i Power BI Desktop](desktop-use-directquery.md).

Når du publicerer fra enten Power BI Desktop eller **Hent Data**, bør dine rapporter begynde at fungere. Det kan tage flere minutter, efter du har oprettet datakilden i gateway'en, før forbindelsen kan bruges.

### <a name="use-the-data-source-with-scheduled-refresh"></a>Brug datakilden med planlagt opdatering

Hvis du er angivet under fanen **Brugere** i den datakilde, der er konfigureret i gatewayen, og servernavnet og databasenavnet stemmer overens, får du vist gatewayen som en mulighed, der kan bruges sammen med en planlagt opdatering.

![Visning af brugerne](media/service-gateway-enterprise-manage-sql/powerbi-gateway-enterprise-schedule-refresh.png)

## <a name="next-steps"></a>Næste trin

* [Opret forbindelse til data i det lokale miljø i SQL Server](service-gateway-sql-tutorial.md)
* [Fejlfinding af datagateway i det lokale miljø](/data-integration/gateway/service-gateway-tshoot)
* [Foretag fejlfinding af gateways – Power BI](service-gateway-onprem-tshoot.md)
* [Brug Kerberos til SSO (enkeltlogon) fra Power BI til datakilder i det lokale miljø](service-gateway-sso-kerberos.md)

Har du flere spørgsmål? Prøv at spørge [Power BI-community'et](http://community.powerbi.com/).

