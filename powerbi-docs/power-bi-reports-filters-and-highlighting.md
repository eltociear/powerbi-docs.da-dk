---
title: Filtre og fremhævning i Power BI-rapporter
description: Om filtre og fremhævning i Power BI-rapporter
author: maggiesMSFT
ms.reviewer: ''
ms.service: powerbi
ms.subservice: powerbi-service
ms.topic: conceptual
ms.date: 10/23/2019
ms.author: maggies
LocalizationGroup: Reports
ms.openlocfilehash: f1722690ff974a9d4fac6e94243e1024bfbfc12e
ms.sourcegitcommit: 7e845812874b3347bcf87ca642c66bed298b244a
ms.translationtype: HT
ms.contentlocale: da-DK
ms.lasthandoff: 03/13/2020
ms.locfileid: "79207062"
---
# <a name="filters-and-highlighting-in-power-bi-reports"></a>Filtre og fremhævning i Power BI-rapporter
 Denne artikel introducerer dig for filtrering og fremhævning i Power BI-tjenesten. Brugeroplevelsen er stort den samme i Power BI Desktop. *Filtre* fjerner alt andet end de data, du vil fokusere på. *Fremhævning* er ikke filtrering. Det fjerner ikke data, men fremhæver i stedet et undersæt af de synlige data – data, der ikke fremhæves, forbliver synlige, men nedtonede.

Du kan filtrere og fremhæve rapporter i Power BI på mange forskellige måder. Hvis vi havde inkluderet alle oplysningerne i én artikel, ville det være forvirrende, så vi har opdelt dem i følgende afsnit:

* Introduktion til filtre og fremhævning – den artikel, du er ved at læse nu.
* Sådan [opretter og bruger du filtre i Redigeringsvisning](power-bi-report-add-filter.md) i rapporter i Power BI Desktop og Power BI-tjenesten. Når du har redigeringsrettigheder til en rapport, kan du oprette, ændre og slette filtre i rapporter.
* Sådan [filtrerer og fremhæver du visualiseringer i en rapport, der er delt med dig](consumer/end-user-interactions.md) i Læsevisning i en rapport i Power BI-tjenesten. Her har du færre valgmuligheder, men du har stadig en lang række muligheder for filtrering og fremhævning.  
* En detaljeret rundvisning af [kontrolelementerne til filtrering og fremhævning, som er tilgængelige i Redigeringsvisning](power-bi-report-add-filter.md), i Power BI Desktop og Power BI-tjenesten. I denne artikel får du et detaljeret indblik i forskellige filtertyper, f.eks. dato og klokkeslæt, numerisk og tekst. Den dækker også forskellene mellem grundlæggende og avancerede indstillinger.
* Nu hvor du ved, hvordan filtre og fremhævning fungerer som standard, [kan du lære, hvordan du ændrer den måde, visualiseringer på en side filtreres og fremhæver hinanden på](service-reports-visual-interactions.md)

**Vidste du det?** Power BI indeholder en ny filtreringsoplevelse. Læs mere om [den nye filtreringsoplevelse i Power BI-rapporter](power-bi-report-filter.md).

![Ny filteroplevelse](media/power-bi-reports-filters-and-highlighting/power-bi-filter-reading.png)


## <a name="intro-to-the-filters-pane"></a>Introduktion til ruden Filtre

Du kan anvende filtre i ruden **Filtre** eller ved [at foretage valg i udsnitsværktøj](visuals/power-bi-visualization-slicers.md) direkte på selve rapporten. Ruden Filtre viser de tabeller og felter, der bruges i rapporten, og eventuelle filtre, der anvendes. 

![Ruden Filtre](media/power-bi-reports-filters-and-highlighting/power-bi-add-filter-reading-view.png)

Der findes fire typer filtre.

- **Sidefilter** gælder for alle visuelle elementer på rapportsiden.     
- **Visuelt filter** gælder for et enkelt visuelt element på rapportsiden. Du kan kun se filtre på visualiseringsniveau, hvis du har valgt en visual på rapportlærredet.    
- **Rapportfilter** gælder for alle sider i rapporten.    
- **Detaljeadgangsfilter** gælder for en bestemt enhed i en rapport.    

Du kan søge i side-, visual- og rapportfiltre, i læse- eller redigeringsvisning, for at finde og vælge den værdi, du ønsker. 

![Søg i et filter](media/power-bi-reports-filters-and-highlighting/power-bi-search-filter.png)

Hvis filteret er markeret med ordet **Alle**, betyder det, at alle værdierne i feltet er inkluderet i filteret.  **Kæde(Alle)** på skærmbilledet nedenfor betyder f.eks., at denne rapportside inkluderer data om alle butikskæderne.  På den anden side viser filteret på rapportniveau **Regnskabsåret er 2013 eller 2014**, at rapporten kun indeholder data for regnskabsårene 2013 og 2014.

## <a name="filters-in-reading-or-editing-view"></a>Filtre i læse- eller redigeringsvisning
Du kan interagere med rapporter i to forskellige tilstande: [læsevisning](consumer/end-user-reading-view.md) og redigeringsvisning. Hvilke filterfunktioner der er tilgængelige, afhænger af, hvilken tilstand du arbejder i.

* Du kan tilføje rapport- og sidefiltre samt detaljeadgangs- og visualiseringsfiltre i redigeringsvisning. Filtrene gemmes sammen med rapporten, når du gemmer den, også selv om rapporten er åbnet i en mobilapp. Personer, der åbner rapporten i Læsevisning, kan arbejde med de filtre, du har tilføjet, men kan ikke tilføje nye filtre.
* I læsevisning kan du anvende de eventuelle filtre, som allerede findes i rapporten, og gemme dine valg. Du kan ikke tilføje nye filtre.

### <a name="filters-in-reading-view"></a>Filtre i læsevisning
Hvis du kun har adgang til en rapport i læsevisning, ser ruden Filtre omtrent sådan ud:

![Filtre i læsevisning](media/power-bi-reports-filters-and-highlighting/power-bi-filter-reading-view.png)

Denne side i rapporten har seks filtre på sideniveau og et filter på rapportniveau.

Hver visual kan have filtre til alle felterne, og forfatteren til en rapport kan tilføje flere. På billedet nedenfor er der seks filtre på boblediagrammet.

![Filter på visualiseringsniveau](media/power-bi-reports-filters-and-highlighting/power-bi-filter-visual-level.png)

Udforsk data ved at ændre eksisterende filtre i læsevisning. De ændringer, du foretager, gemmes sammen med rapporten, også selvom rapporten er åbnet i en mobilapp. Se hvordan ved at [få en præsentation af ruden Rapportfiltre](consumer/end-user-report-filter.md)

Dine filtre gemmes, når du lukker rapporten. Hvis du vil fortryde filtreringen og vende tilbage til standarden for filtrering, udsnit, detailudledning og sortering som angivet af rapportens forfatter, skal du vælge **Nulstil til standard** på den øverste menulinje.

![Ikon for Nulstil til standard](media/power-bi-reports-filters-and-highlighting/power-bi-reset-to-default.png)

### <a name="filters-in-editing-view"></a>Filtre i redigeringsvisning
Når du har ejerrettigheder til en rapport og åbner den i redigeringsvisning, kan du se, at **Filtre** bare er ét ud af flere felter, du kan bruge til redigering.

![Filtreringsrude i Redigeringsvisning](media/power-bi-reports-filters-and-highlighting/power-bi-add-filter-editing-view.png)

Som i læsevisningen kan vi se, at denne side i rapporten har seks filtre på sideniveau og et filter på rapportniveau. Og ved at vælge boblediagrammet ser vi, at der anvendes seks filtre på visualniveau.

Vi kan udrette mere med filtre og fremhævning i læsevisning. Primært kan vi tilføje nye filtre. Se, hvordan du [tilføjer et filter i en rapport](power-bi-report-add-filter.md) og meget mere.

## <a name="ad-hoc-highlighting"></a>Ad hoc-fremhævning
Vælg en værdi eller aksemærkat i en visualisering for at fremhæve de andre visualiseringer på siden. Hvis du vil fjerne fremhævningen, skal du vælge værdien igen eller vælge et blankt område i den samme visualisering. Fremhævning er en sjov og hurtig måde at udforske dataeffekter på. Hvis du vil finjustere funktionsmåden for denne type krydsfremhævning, kan du se mere under [Visuelle interaktioner](service-reports-visual-interactions.md).

![Tværgående fremhævning](media/power-bi-reports-filters-and-highlighting/power-bi-adhoc-filter.gif)


## <a name="next-steps"></a>Næste trin

[Den nye filtreringsoplevelse i Power BI-rapporter](power-bi-report-filter.md)

[Føj et filter til en rapport (i redigeringsvisning)](power-bi-report-add-filter.md)

[Få en præsentation af rapportfiltre](consumer/end-user-report-filter.md)

[Rediger, hvordan visuals i rapporter krydsfiltrerer og krydsfremhæver hinanden](consumer/end-user-interactions.md)

Har du flere spørgsmål? [Prøv at spørge Power BI-community'et](https://community.powerbi.com/)

