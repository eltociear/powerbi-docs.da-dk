---
title: Indstillinger for sidevisning i en Power BI-rapport
description: Indstillinger for sidevisning og indstillinger for sidelayout for en rapport
author: maggiesMSFT
manager: kfile
ms.reviewer: ''
featuredvideoid: ''
ms.service: powerbi
ms.subservice: powerbi-service
ms.topic: conceptual
ms.date: 05/29/2019
ms.author: maggies
LocalizationGroup: Reports
ms.openlocfilehash: 97df2d6910f0215bd01875c88ea5d81d5dcc2c7c
ms.sourcegitcommit: 762857c8ca09ce222cc3f8b006fa1b65d11e4ace
ms.translationtype: HT
ms.contentlocale: da-DK
ms.lasthandoff: 06/05/2019
ms.locfileid: "66720843"
---
# <a name="page-display-settings-in-a-power-bi-report"></a>Indstillinger for sidevisning i en Power BI-rapport
Vi forstår, at det er yderst vigtigt, at dit rapportlayout altid er helt perfekt. Det kan nogle gange være udfordrende, fordi du og dine kolleger kan få vist disse rapporter på skærme med forskellige højde-bredde-forhold og størrelser. 

Standardskærmvisningen er **Tilpas til siden**, og standardskærmstørrelsen er **16:9**. Hvis du vil fastlåse i et andet højde-bredde-forhold eller tilpasse rapporten på anden vis, er der to værktøjer til at hjælpe dig: Indstillinger for ***sidevisning*** og ***sidestørrelse***.


<iframe width="560" height="315" src="https://www.youtube.com/embed/5tg-OXzxe2g" frameborder="0" allowfullscreen></iframe>


## <a name="where-to-find-page-view-settings-in-the-power-bi-service-and-power-bi-desktop"></a>Her kan du finde indstillinger for sidevisning i Power BI-tjenesten og Power BI Desktop
Indstillinger for sidevisning findes både i Power BI-tjenesten og Power BI Desktop, men grænsefladen er lidt forskellig. I følgende afsnit beskrives, hvor du kan finde indstillingerne for visning i hvert Power BI-værktøj.

### <a name="in-power-bi-desktop"></a>I Power BI Desktop
Vælg fanen **Vis** i Rapportvisning for at åbne indstillingerne for Sidevisning samt indstillingerne for Telefonlayout.

  ![Indstillinger for sidevisning i Desktop](media/power-bi-report-display-settings/power-bi-desktop-view-settings.png)

### <a name="in-the-power-bi-service-apppowerbicom"></a>I Power BI-tjenesten (app.powerbi.com)
I Power BI-tjenesten skal du åbne en rapport og vælge **Vis** på den øverste menulinje til venstre.

![indstillinger for sidevisning i tjenesten](media/power-bi-report-display-settings/power-bi-change-page-view.png)

Indstillinger for sidevisning er tilgængelige i både [Læsevisning og Redigeringsvisning](consumer/end-user-reading-view.md). I Redigeringsvisning kan ejeren af en rapport tildele indstillinger for sidevisning til individuelle rapportsider, så disse indstillinger gemmes sammen med rapporten. Når en kollega åbner den pågældende rapport i Læsevisning, får vedkommende vist rapportsiderne ved hjælp af ejerens indstillinger. I Læsevisning kan kolleger ændre *nogle* af indstillingerne for **sidevisning**, men ændringerne gemmes ikke, når rapporten lukkes.

## <a name="page-view-settings"></a>Indstillinger for Sidelayout
Det første sæt indstillinger for sidevisning styrer visningen af din rapportside i forhold til browservinduet. Vælg mellem:

* **Tilpas til siden** (standard): Indholdet skaleres, så det passer bedst muligt til siden
* **Tilpas til bredden**: Indholdet skaleres, så det passer til sidens bredde
* **Faktisk størrelse**: Indholdet vises i fuld størrelse

Det andet sæt indstillinger for sidevisning styrer placeringen af objekterne på rapportlærredet. Vælg mellem:

* **Vis gitterlinjer**: Slå gitterlinjer til, så du får hjælp til at placere objekter på rapportlærredet.
* **Fastgør til gitter**: Brug indstillingen sammen med **Vis gitterlinjer** for at placere og justere objekter præcist på rapportlærredet. 
* **Lås objekter**: Lås alle objekter på lærredet, så de ikke kan flyttes eller tilpasses i størrelsen.
* **Ruden Markering**: I ruden **Markering** vises alle objekter på lærredet. Du kan beslutte, hvad der skal vises, og hvad der skal skjules.

    ![valgrude](media/power-bi-report-display-settings/power-bi-selection-pane.png)



## <a name="page-size-settings"></a>Indstillinger for sidestørrelse
![skift indstillinger for sidestørrelse](media/power-bi-report-display-settings/power-bi-page-size.png)

Indstillinger for **sidestørrelse** er kun tilgængelige for rapportejere. I Power BI-tjenesten (app.powerbi.com) betyder det, at rapporten skal åbnes i [Redigeringsvisning](consumer/end-user-reading-view.md). Indstillinger for **sidestørrelse** findes i ruden **Visualiseringer** og styrer højde-bredde-forhold og den faktiske størrelse (i pixel) på rapportlærredet:   

* 4:3-format
* 16:9-format (standard)
* Cortana
* Letter
* Brugerdefineret (højde og bredde i pixels)

## <a name="next-steps"></a>Næste trin
[Rapportvisning i Power BI Desktop](desktop-report-view.md)

[Skift indstillinger for sidevisning og sidestørrelse i dine egne Power BI-rapporter](consumer/end-user-report-view.md)

Få mere at vide om [rapporter i Power BI](consumer/end-user-reports.md)

[Grundlæggende begreber for designere i Power BI-tjenesten](service-basic-concepts.md)

Har du flere spørgsmål? [Prøv at spørge Power BI-community'et](http://community.powerbi.com/)

